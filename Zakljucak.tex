U ovom radu smo pokušali da predstavimo tehniku apstraktne interpretacije na način koji će biti razumljiv onima koji nisu imali pređašnjeg kontakta sa teorijom verifikacije programa ili semantičke analize. Prišli smo temi iz neformalnog, tehničkog i formalno-matematičkog ugla. Iako nam ovakva podela nije omogućila da zađemo dublje u materiju, nadamo se da je zahvaljujući njoj čitalac našao u skladu sa svojim sklonostima nešto što bi ga zainteresovalo za dalje proučavanje ove oblasti. Jer apstraktna interpretacija je nesumnjivo korisna i visoko prilagodljiva metoda koja pored sadašnjosti ima i svoju budućnost.